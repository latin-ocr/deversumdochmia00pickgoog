..42-

Versum mutilatum 8 Blass supplevit plapohxbc, sed
mihi magis placet coniectura Koertii ῥηθήσεται, quod verbum
optime ad praeeuntia futura ἐροῦμεν et χρησόμεθα quadrare
mihi videtur.

Hoc quoque in prologo ludicra inveniuntur. lnde enim
aversu 13 usquead finem prologi ea, quae comoedia con-
tinentur per acrostichidem se narraturum esse poeta dicit.
ln acrostichide primae litterae singulorum versuum vim
habent aliquam arcanam. Atque in nostro quidem prologo
litterae initiales κατ’ ἀλφάβητον dispositae erant· Lusum acro·
stichidis poetas Alexandrinos petere potuisse ex psalmis
veteris testamenti, in quibus singularum stropharum primae
litterae κατ’ ἀλφάβητον dispositae sunt, Brunet de Presle l.c.
p. 1-5 suo iure dicit. Acrostichis iam satis antiquis tempo·
ribus poetis usui fuerat; exemplum, quod nobis vetustissi-
mum est servatum, exstat in carminibus sibyllinis, quae
tradita sunt in libro Phlegontis Trallensis, quae Diels „si-
byllinische Bl‘atter“ (Berlin 1890) exeunti tertio aut ineunti
secundo saeculo attribuit. Deinde eadem forma est fictum
carmen quoddam saeculi secundi a. Chr.n., quod tituli loco
commentario Eudoxi, qui dicitur, in papyro Parisiensi prae·
missum videmus. Maxime autem in epigrammatibus ἀκρο-
στιχὶς posterioribus temporibus usurpatur„ Exempli causa
nomino epigramma Catilii cuiusdam filii Nicanoris (Kaibel
Epigr. Graec. ex lapidibus coll. 979), quod primis syllabis
singulorum versuum nomen auctoris KA-Tl-lll-Ol-
ΤΟΥ-ΚΑΙ-ΝΙ-ΚΑ-ΝΟ-ΡΟΣ nuntiat; quem lere Christi
temporibus vixisse Letronne (inscriptions de l'Egypte 11,
p. 143) dicit; cl. epigrammata editionis Kaibelianae 149,
226, 726. Postea illa forma in argumentis comoediarum
Plautinarum est adhibita, in quibus litterae primae singulo·
rum versuum nomen fabulae nuntiant. Hic igitur prologus
in numero vetustissimorum exemplorum acrostichidis est
referendus.

lusum illum tunc temporis nondum decantatum fuisse

 

