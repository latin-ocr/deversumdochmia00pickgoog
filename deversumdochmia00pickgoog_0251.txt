,40-

postremum esse scriptum certissimum sit. Quibus de cau·
sis Blassii et louguetii sententiam esse refellendam existimo
Certum esse mihi videtur illos prologos non multo poste·
riores esse textu cbartae adversae.

Sed reliquum est, ut quaeramus, quae res illis prolo-
gis contineantur et quo metro componantur. Ac primum
quidem de prologo primo agamus. Eros, filius Veneris,
prologum pronuntians fingitur: Se venisse ad fabulam

nuntiandam, quae antiquis temporibus in Ionia sit lacta; χ

iuvenem divitem amore inductum puellam Troezeniam emisse
et in matrimonium duxisse, postquam ipse civis Troezenius
factus sit. Sed haec exilis narratio tam absurde est por·
recta, ut omnia verba uniuscuiusque versus semper ratione
retrogradam versu sequenti repetantur. Quibus de versi-
bus anacyclicis qui dicuntur in epimetro huius commentarii
disputabo, lllud artificium nemo assequi potest, quin elo·
cutione simplici ac paene puerili utatur. Non casu igitur
fit, quod sermo prologi mirum in modum congruit cum
versibus quibusdam, quos auctor ad Herennium ad pravum
narrationis morem illustrandum profert l, 9, 14:

„Athenis Megaram vesperi advenit Simo.

Ubi advenit Megaram, insidias fecit virgini.

Insidias postquam fecit, vim in loco attulit.“

Hos versus ex comoediae argumento sumptos esse iam
Eduardus Norden (Antike Kunstprosa l, p. 37 adn.) felici
acumine suspicatus est. Cognovit idem initiales versuum
litteras exhibere syllabas Avi, ita ut fabulae titulus per
acrostichidem expressus Aviarius fingi posset1). Primo
a. Chr. n. saeculo fabulis Romanis argumenta metrica eaque
acrosticha praemissa esse iam nemo mirabitur.

Lusit autem auctor prologi Graeci in sonis quoque,
nam consult0, si quid vide0, in v. 8 similes syllabas con·
tinuavit: Τροιζηνίαν νέαν νεανίσκος.

——

¹) cf. Anaxilae Ὀρνεῦοκόμους (C. Α, F. 11272 Κ) et Nicostrati ‘Opu-
deatrjv.

 

