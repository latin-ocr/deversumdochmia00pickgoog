,33..

est in hoc argumento minus neglegens atque simpleX, di
stat ab ceteris argumentis. At dixerit quispiam auctorem
artem metricam tragicorum poetarum esse secutum, quod
materia tragica breviter ei narranda esset, et auctores argu·
mentorum metricorum semper in metro componendo eos
secutos esse, ad quorum opera argumenta fingerent. Sed
obstat argumentum Philoctetae. Mea quidem sententia
dehac re certo iudicari non potest, quod tam pauca argu·
menta tragoediarum servata sunt.

Age nunc videamus, quod genus dicendi in argumen-
tis, quae exstant ad Menandri Heroa et ad Sophoclis Phi-
loctetam, usurpatum sit. Plurimae sententiae coniunctioni·
bus inter se non sunt conexae, quod genus dicendi Graece
λέξις εἰρομένη nominatur, imprimis vide argumentum Menan·
dreae fabulae. Quamquam autem in his non tam negle-
genter presseque quam in argumentis Aristophanearum
fabularum res narrantur, tamen satis exiliter sunt ficta.
Sermo est vulgaris temporum Alexandrinorum. Quod di-
cendi genus omnes argumentorum auctores vel ob eam
causam coluisse videntur, ut argumenta quasi tituti fabu-
larum praefationesve a discipulis facilius ediscerentur. Ar-
gumenta Sophoclis Menandrique eidem fere aetati deberi
atque Aristophanis satis certum est¹).

ll. De origine.

Quoniam de indole atque aetate argumentorum me·
tricorum fuse disputavimus, iarn quod est summi momenti,
de eorum origine quaerendum est. Ac primum quidem
de auctoribus nonnulla mihi esse disserenda existimo Octo

¹) Menandri argumentum servatum est in codice, quem viri docti
quarto vel quinto saeculo tribuunt (cf. Pal. Soc. Part. Vl, Pl. 127),
ergo nullo modo in tempora Byzantina relegari potest.

3

 

