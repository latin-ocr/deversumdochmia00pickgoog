1. Poetas Latinos sermonem suum metro a Graecis accepto
accommodavisse iam complures viri docti demonstraverunt).
Sed etiam poetae Graeci ipsi metro postulante sermonem suum
commutare non dubitaverunt, ut Homeri exemplum maxime
nobis demonstrat2). Idem apud tragicos Graecos observamus
quorum in hac quidem commentatione saepius comparandi causa
mentionem faciam3). Quin etiam comici, quamquam legibus
metricis partim liberrimis utebantur, saepissime metri causa
sermonem aliter usurpaverunt atque exspectamus. Propter eam
ipsam rem magnam delectationem habere mini videtur in-
quirere, quantam vim metrum in comicorum et maxime Aristo-
phanis sermone conformando habuerit. Sed melicos locos
excludendos esse putabam, cum in his et difficilior fiat omnis
argumentatio et praeter metri necessitatem lyrica dictio multum
rationis obtineat. Quam ob rem deverbia tantum et eas partes,
quae quamquam a choro pronuntiantur, tamen non lyrici generis
sunt, perscrutabimur.

2. Sed priusquam ad rem ipsam accedam, de impedi-
mentis poetico sermoni obsistentibus nonnulla proferam. In
dactylis et anapaestis vocabula cretica adhiberi non posse
per se intellegitur. In iambis, eum comici magnam licentiam

¹) E.Bednara, De sermone dactylicorum Latinorum quaestiones, Am. XIV
p.317soq., 532 sqq.; Paul blaas, A. L. ΧΠ pore sqq.; Otto Keller, Zur
lateinischen Sprachgeschichte, part. II lips 1895 p. 189 sqq.; Norden, ad
Aeneid. VI Appendio. V. ·

2) Cf. Guil. Schulze, Quaestiones epicae, Gueterslohae 1892 p. 137 sqq.;
Ellendt, Drei homerische Abhandlungen, Lp. 1861, p. 8 sqq, Witte, Singular
*und Plural, Lipsiae 1907.

³) Eadem do causa ex Horondae Mimiambis nonnulla exempla afferam.

l

 

